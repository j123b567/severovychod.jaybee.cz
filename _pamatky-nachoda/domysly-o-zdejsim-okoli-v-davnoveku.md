---
title: Domysly o zdejším okolí v dávnověku
order: 4
---
Dle nejsúdnějších zpytatelóv starých světa dějin jestiť pravdě nejpodobněji, že v době
předhistorické, totiž 450 let a více před narozením Pána Krista, mohútný od **Charvat** či
Karpat po Visle a Odeře řekách až k moři baltickému rozšířený národ **Slovanský** pod
cizonárodním jménem **Vendóv** i do naší vlasti zasahal, až okolo léta 388. před Kristem od
Celtických, **Bojóv** z Gallie pod jich vůdcem Sigovesem přišlých, na východ vytlačeni byli.
Bojové tito podlehli opět okolo narození Páně bojovným **Markomanóm**, kmene Svevského,
za jich krále Marobuda. Surových **Hunóv** hrozný král Atilla, jenž se sám bičem božím
nazýval hubiv mečem i ohněm národy od východu k západu napořád, zahrnul i zdejší
Markomany na větším díle s sebou na západ, z nichž se po jeho kruté porážce u Chalonu ve
Francúzích r. 451. sotva který sem více navrátil.

Právě té doby začali opět **Slované** sídla svá a panování od Východu na západ a jih
valně šířiti, a větším dílem do ztracených druhdy vlastí se poznovu vraceti: naši pak vlast
milou osadili jmenovitě ti jich zástupové, kteří se svým vůdcem **Čechem**[^2], přemohše slabé
ostatky pozůstalých zde Markomanóv, pevná sídla svá v ní zarazili, a od času toho v nich
svého osednutí — r. 451. — až po dnes slovou **Čechové**, a od nich i sama země své domácí
jméno **Čechy**, země **Česká**, dostala. Částka těchto Slovanóv pod jmenem **Charvatův** (horanův) osadila později hornaté
končiny **Krkonošské**, a tudíž nejspíše i nynější kraj Kralohradecký a Bydžovský.


Za těchto dávných, ještě pohanských časóv nalezáme zmínku o zdejším okolí v „Súdu
Libušině“ takovúto: Lútý Chrudoš na Otavě křivé (ve Prachensku) a Stahlav udatný na
Radbuze chladné (u Plzně), oba bratři, vlastní, ze starého rodu Popelova, jenž přisel s pluky
Čechovými do žírné či úrodné vlasti naší, rozvadili se krutě o dědiny otcovské, až na sněmu
veřejném po zákonu súzeni byli od kněžny Lubuše, která k tomu súdu obeslala Svatoslava od
Libice bílé, **Lutobora** od Dúbravského Chlumu (nyní Králové Hradce), kdež Orlici pije Labe,
**Ratibora** od hor **Krkonošských**, kde **Trut** pohubil saň lutou, Radovana od Kameného
Mostu, a jiné. Kněžna rozhodla, aby, oba bratři v jedno vládli (nedílně) otcovskými dědinami;
a že tím Chrudoš spokojen nebyl, vyzvala Libuše přítomné kmety, lechy a vládyky, aby si
**muže** vyvolili za pána svého a súdce. Načež **Ratibor** od hor krkonošských jal se hovořiti:
„Nechvalno nám v Němcích hledati práva, u nás právo po zákonu svatém, kteréž přinesli
otcové naši v tyto krajiny.“

Že Slované, přišedše do Čech, dosti brzo okolí zdejší obydlili, neníť pochybnosti, an
krajina dosti pěkná, řekami Labem, Úpou a Metují protýkaná, lúky pažitné, lesy bujné, role
(od Jaroměře ke Skalici) úrodná jsú, a hlavní silnice (náchod) tudy vede do Sléz a Polsky.

Když pak světlo učení Kristova naše milé předky osvěcovati počalo, tu se nám již také
první pán okolí zdejšího dle jména v historii udává, totiž vládyka **Slavník**, otec sv. Vojtěcha.
Byltě to pán tváři, veselé, k lidem velmi přívětivý, v súdu spravedlivý, ochrance vdov a
sirotkóv. Žeby **Slavník**, nad jiné pány České vznešenější a mocnější, také pánem zdejšího
okolí býti mohl, dá se súditi z popsání hranic
té krajiny, kterou vládl. Na východu patřil mu hrad Litomyšlský, a na půlnoc hrad **Kladský**;
sídlo pak jeho byla Libice na stoku řeky Cidliny s Labem. On umřel dne 18. května 981, a
jeho manželka Střezislava, paní dobrotivá, dcera vévody Českého, Boleslava I., rozžehnala se
s tímto světem r. 987, pochováni oba v Libici. Zanechali po sobě tito nábožní manželé sedm
dobře zvedených synóv: Soběbora, Spytimíra, Pobraslava, Pořeje, Čáslava, Radima a
Vojtěcha. Vojtěch, posvěcen dne 10. června 983 na kněžství, stal se druhým biskupem
Pražským.

Šlechetné té rodiny křesťanské úhlavní nepřátelé stali se **Vršovci** za příčinou, že na ně
sv. Vojtěch pro jich pohanské skutky žehral, a se ujal cizoložné sice, avšak kající paní
jednoho Vršovce, která za ten hřích, dle tehdejšího práva sťata býti měla, a — také byla. V
půtkách mezi nimi podporoval stranu Vršovcóv zpupných sám mladý vévoda, Boleslav III.
Soběbor, syn Slavníkóv, opustiv své dědictví i vlast (995), ušel ku králi Polskému,
Boleslavovi Chrabrému, kdež brzo velikých důstojností i bohatství dosáhl. Tím ale uvalil
konečnou záhubu na své ostatní bratry, an tehdejší vévodové Český a Polský nic méně, nežli
přátelé byli. Pod záminkou, že tito bratři, Slavníkovci, s nepřátelskými Poláky, kteří již za
Mečislava (990) mnohé činili škody okolo Kladska i dále do Čech, ve srozumění jsú, povstali
proti nim Vršovci polem, a všecky jich hrady vybojovavše, na Libici dne 25. září l. 996. je
oblehli, a po několika dnech i toho hradu dobyli. Všickni Slavníkovci, muži, ženy i děti utekli
se do chrámu k oltáři, odkudž slibem, že se jim nic zlého nestane, ven vyvábení, ukrutně
všickni zavražděni byli. —

Když sv. Vojtěch na své cestě z Říma dověděl se v Mohuči o takovémto zavraždění
svých milých bratróv, více se do Čech nenavrátil, nóbrž se svým věrným bratrem Radimem,
obrátil se do Polsky, a odtud do Pruska, tamních pohanóv získati Kristu; kdež také od těch
samých blíže města Královce
dne 23. dubna 997 sedmi šípy prostřeleny, mučedlnickou smrtí život svůj oslavil.

Po tomto ukrutném vyhlazení rodiny Slavníkovy osvojili sobě Vršovci mnohá zboží
její, jako Libici. Avšak brzo se opět spikli proti samému vévodovi svému, Boleslavovi III., a
zapudivše jej, za vévodu Českého zvolili Vladivoje, bratra krále Polského, který také s
branným vojskem do Čech přišel, na trůn dosedl, ale po málu měsících zemřel r. 1003. —
Když na to Boleslav Chrabrý, král Polský, bratr Vladivoje předešlého, opět s velkým vojskem
do Čech přišel, Prahy dobyl, a vládu na se potáhl, ale za léno od císaře přijmouti nechtěl;
přihrnul se císař ze dvú stran do Čech a s ním knížata Česká Jaromír a Oldřich. Oldřich se
sedmi vládyky od Žatecka, a mezi nimi Vyhoň Dub, přiblížil se ku Praze, a na dané znamení,
an totiž ráno slúha, stádo vyháněcí, na roh zatrúbil, přepadl Prahu. Na mostu přišlo k tuhé seči
dne 4. září 1004, ve které hned zprvu padl smrtedlně raněný **Soběbor**, bratr sv. Vojtěcha,
poslední Slavníkovec, s Poláky přišlý. Poražení Poláci na kvap utekli z Prahy i z Čech.

V následných letech bojoval císař s Čechy spojený proti Polákóm za Krkonošmi zprvu
dosti vítězně, pak ale nešťastně; a tudíž ještě r. 1017. krajina zdejší nejvíce utrpěla vpádem
Polákóv sem do Čech přes Kladsko.

Později opět Břetislav Český učinil vpád do Polsky, dobyl Krakova a ve Hnězdně 1039.
nesmírné množství věcí zlatých a stříbrných pobrav ze chrámů i s tělem sv. Vojtěcha do
Čech odvézti kázal. — V poslední své vůli (1055) ustanovil, aby z pěti jeho synóv nejmladší
Jaromír byl knězem, a po čase biskupem Pražským: jinak aby vládl jistou krajinou; a že mu ji
potom bratr, král Vratislav, postúpiti nechtěl, utekl se k Polákóm. — Když pak umřel Šebíř,
biskup, hlásil se Jaromír, podporovaný bratry svými, knížaty na Moravě, o biskupství Pražské,
Obávaje se ale Vratislav král, žeby Jaromír v důstojenství biskupské povýšený, s těmi bratry
svými, Konradem a Otou, proti němu pikle strojil, umínil si cizince Lance, svého kaplana
dvorského, probošta Litoměřického, na biskupství Pražské dosaditi, odloživ volení na sněm
veřejný. Sněm ten za příčinou válečného do Polsky tažení držán byl pod šírým nebem v
červnu r. 1068. v táboru **na Dobeníně** (nad Bránkou u Náchoda), kudyž se do Polsky jezdí[^3],
na němž se z nadepsaných dvou příčin páni i vládykové a přední z duchovenstva sešli. Zdeť
ohraženy vojskem svým domníval se býti král bezpečen, aby směl obejíti vůli otcovu i bratróv
svých. —

Knížata bratří a nejvyšší úřadníci zemští stáli vedle Vratislava krále, sedícího u
prostřed, a otočeni byli dlouhým kruhem kněží, pánóv a županóv sedících, za nimiž pak
vládykové všickni řadem se postavili. Vratislav povolav k sobě Lance, ukazoval a chválil jej
pánóm i lidu, i odevzdal mu prsten a hůl na znamení, že k biskupství ho volí. Ale na místě
obyčejného v takové chvíli plesání, slyšeti bylo ve dlouhých sněmovníkóv řadách jen hlasy
reptajících. Nadvorní župan Kojata Všeborovic, přední tehdáž mezi pány českými, nemoha se
déle zdržeti, jakož byl muž obyčejóv nelíčených, drbnul knížete Otu, jemuž po boku stál, řka:
„Co tu stojíš, jako sloup? proč nezastáváš bratra? nevidíš-li, kterak syn knížecí se zamítá, a
cizinec, jenž otrhaný do této země přišel, na stolici biskupskou se sází? Však ruší-li kníže náš
přísahu otce svého, chraniž Bůh aspoň nás, abychom my z otcóv svých neudělali
křivopřísežníkóv před tváří jeho. A nehodí-li se bratr tvůj Jaromír dosti k důstojenství
takovému, proč nelíbí se zástup našich kněží, rovně tak učených, jako cizozemec tento? Ó
kéžbychom jen tolikero biskupství měli, kolik našincóv k nim způsobilých počítáme! Bude-
lipak cizozemec nad krajana upřímněji přáti vlasti této? Ba podstoupíme raději cokoli,
nežlibychom k zvolení Lancovu svolili!“ V týž smysl mluvil také Smil Božejóv, župan
Žatecký; oba pak chopivše za ruce Kunráta, Otu i Jaromíra, vystoupili z táboru s pohrůžkami.
Voláno všude do zbraně, sněm rozešel se u velikém rozjitření, a většina následovala knížat
nespokojených, jenž u Opočna rozbili stany své.

Tím poděšen Vratislav tím více, an již částka vojska jeho překročila byla hranice, (ke
Kladsku), tak že téměř opuštěna se viděl. I pospíšiv hned nazpět k ochránění Prahy poslal již z
cesty poselství ke bratřím, že k žádostem jejich svoliti chce, — ne pro hrdého prý Kojatu, ani
pro Smila: že ochoten jest vyplniti vůli někdy otcovu, a dáli důkaz bratrské své lásky; pročež
aby jen do Prahy za ním přišli.
I učinil tak, a potvrdil volení Jaromírovo na biskupství Pražské; ač mu i napotom dosti
nátiskóv nadělal.

V těchto Polskoslezských válkách, vedených dílem z nadepsaných příčin, dílem že
Vladislav, král Polský, zadržený plat roční králi Českému odváděti nechtěl, tak velice
popleněny krajiny mnohé, že od Kladska až po Hlohov nad Oderou kromě městečka Němčí
lidé ani bydleti nemohli r. 1093.

Břetislav II. ve válce s Poláky, tvrz jejich Brdo (Vartu) na řece Nise ztroskotav
zpozoroval, že hlavníci Vršovcóv, Mulina, župan Litoměřický, a Božej, pán na Libici, župan
Žatecký, s nepřátely drží: proto je i s dětmi jejich vyhnal, a zboží sobě podržel, 1096. Po jeho
smrti navrátili se sice obadva na svá zboží i úřady, ale pletich nenechali; nebo když
Svatopluk, kníže České, r. 1108. v Uhrách bojoval a hraběti Vackovi s Vršovcem Mutinou
plnou moc k ochraně zemské nechal, Vacek i Mutina proti Boleslavu polskému, který s
vojskem znamenitým proti Čechům vytáhl, postavili se, bráníce vchodu do země. Avšak,
zrádou prý Mutiny, vojsko české u prostřed lesóv pomezních poražené daleko do Čech
muselo coufnouti; Boleslav pak tři dni a noci mečem a ohněm pleniv, tři celé župy v
Hradecku — (krajinu zdejší) — pohubil. Za tuto a jiné zrády kázal Svatopluk všecky
Vršovce, děti i starce, tak ukrutně povražditi, jakož předkové jejich učinili rodině Slavníkově
před 112. lety.

---------------------------

*Václava k Starému Městu s vrchu dosti příkrého k údolí hlubokému vedoucí, i s lesem tamním, nazývá se:
Bránka (t. úzký vchod do brány zemské). [Dodatek: U samé Branky jest les, k Šonovu patřící, zván od
starodávna: Stražiště, místo tedy, kdež stráž stávala a clo zemské vybíralo se. — ]*

----------------------------

Po smrti Svatoplukově nastúpil Český trůn Vladislav kúpenou pomocí císaře
Jindřicha V. proti Bořivoji, podporovanému králem Polským. Smutný to byl následek těchto
zmatků vévod Českých, že každý, který se o stolec snažil, do země povolávali cizince,
Vladislav Němce: tudíž cizí zástupové zemi ještě více zpustošili, a svú pomoc draze si
zaplatiti dávali. Při tom přišly Čechy o lid a peníze, a obyvatelé o nábytek. Takto přitáhl opět
Boleslav polský r. 1110. dne 1. října do Čech neobyčejnými v Krkonoších prosmyky a
průseky, přes hory a doly strmé a neschodné, aby Českého stolce
zajatému Bořivoji dobyl na Vladislavovi. I dostal se bez odporu přímo až ke Chlumci nad
Cidlinou; musil však odsud před vojskem Českým na kvap sebraným až za **Trutnov** ustúpiti,
kdežto dne 8. října k bitvě přišlo, ve které Čechové ač se udatný Čech Dětřišek se stem
súbojovníkóv obětoval přemoženi byli. [Dodatek: — Bitva ta svedena za potokem Trotinou
nedaleko stráže u vchodu do lesa pomezního, totiž cesty úzké vedoucí lesem k Labi u vsi
Brodu, a odtud přes Dvůr Králové (tehdáž Chvojno) k Hostin Hradci u Trutnova, a neboli od
Brodu přes Kladruby a Brusnici na Trutnov. Bojiště hledati musíme pod kostelem sv. Václava
na Chloumku, osady Holohlavské. — ]


V pěti letech na to postúpil Vladislav kraj Hradecký se čtyřmi župami bratru svému
Soběslavovi; však krátce na to odevzdal jemu krajinu Brněnskou a Znojemskou. – Když
později Poláci bojovali v Uhrách proti králi Bélovi, tu Soběslav Český, maje sestru Bélovu za
manželku, s Hradeckými, Chrudimskými, Čáslavskými a s Kladskými na jaře 1134 učinil
nájezd do Slézka, a popleniv ho až po Oderu s přemnohou kořistí navrátil se domů. Umřelť
Soběslav na Hostinném čili Hostínhradu, kterýž tehdáž stavěti dal na lepší ochranu Čech proti
Polsku, dne 14. února 1140, vyžádav si na páních Českých, aby jeho syna za vévodu uznali.
Svolili sice, ale po smrti jeho k návrhu mocného Načerata zvolen Vladislav II., syn Vladislava
I. Soběslavův syn Oldřich obdržel teprv r. 1152. od Vladislava kraj Hradecký, však o rok
později opustil Čechy a odebral se k císaři Německému, jehož přízeň raději horlivými
službami hledal, nežby byl panoval v Hradečtě.

Roku 1189. odbýván sněm zemský v Sadské, mezi sněmovníky pak jmenují se ze
šlechty: „**Bohuše**, župan (kastellan) Kladský, a jeho bratři: **Ratibor**, **Heřman** a **Lutobor**.“
Dosti divno tato jména pohromadě spatřiti; nepatřilo-li jim okolí zdejší? — Nejsú-li oni
zakladatelé **Bohušína**, **Litoboře**, **Ratibořic** a **Heřmanic**, vsí to čtyr zdejších po sobě
ležících? Ano, týž snad samý **Bohuše** byl obdarovatelem Johanitův dle listu od r. 1186., ve
kterém vévoda Bedřich potvrdil jim všecka zboží v Žatecku, na Ohři a jinde, a ve kterém
praví: „A dvě vesnice Kvastíkovy **nad Metují** — a **Plesov**, které (vsi) bratr můj Přemysl,
postúpil
jim za díl Bydžovský, jejž jim byla dala **Bohuška** za duši syna svého Bohuše.“ —

Tuto ještě nemohu opomenouti, co se až po dnes vůbec povídá o vpádu Tataróv, či
Mongolóv do městečka Úpice: neboť žádná pověst není docela bez základu, poněvadž bez
původu nic povstati nemůže, abrž všecko, co se povídá neb stalo, nějakou příčinu míti musí,
byťby nám také povědoma nebyla, a pověsť sama délkou času se poněkud jinák a jinák
měnila.

Ve 13. století hrozil veškeré Evropě nepřítel, nad nějž strašnějšího, ba ani jemu
rovného neměla. — Až z prostřed Asie, prvního dílu světa, co hrozná povodeň, valilo se
půldruhého milionu vojska surového, jehožto vůdce Petachan, vnuk pověstného Čingis-chana,
pevně si umyslil, popleniti krajiny západné, a tím pomstiti krásnou Kublajevnu, dceru
Tatarského chána, kterou zabili Němci pro drahé kameny a perly, an byla se dvěma pannama
a s několika jonáky vyjela na západ, poznati mravů cizích. Děsná hrůza přepadla všecky, co o
něm slyšeli, a nikoli bez příčiny! Neboť se tu nejednalo o podmanění aneb v otroctví uvedení,
nóbrž o úplnou zkázu a záhubu všech. Nikdy ještě tak veliké stádo tak divokých, surových
ukrutníkóv, ani Atilových, nepřekročilo hranice našeho dílu světa. Paličství, vražda, hovadská
chlípnost byly společníci jejich. Oni posekali, zbořili, zkazili vše, co se jim zprotivilo, i co se
jim dobrovolně poddalo. Oni rozpůlili hlavy mužům, nabodali nemluvňátka na kopí,
poskvrnili ženy, porušili panny, a pak je předce — pobili. Každou přepadenou ves, každé
dobyté město opustili — v plamenu: všecky krajiny podobaly se po nich spáleništi. Smilováni
v boji neznali, nedali. Ohyzdní dle těla, byli mnohem ohyzdnější na duši. Že i lidi jedli,
dosvědčovali ti, kterým se poštěstilo vyváznouti z jich zajetí. Lebkami pobitých ověsili své
koně, jichžto bystrost převeliká byla. Půtky začínali jako povzteklí, a samo štěstí zdálo se jíti
před jejich hrůzu nesúcí korúhví.

Rusové byli již v několika krvavých bitvách přemoženi, a jich celá země mečem a
ohněm popleněna. Polané byli ve hlavní bitvě poraženi: Lublaň, Sendomíř i Krakov ve
hromadu popele obráceny v únoru 1241 Tu se tato krvechtivá, vítězná sběř, své převahy sobě
povědomá, rozdělila na tři prúdy. První část poslal hlavní vůdce po Odeře dolů na sever, třetí
pod Batou přes Tatry do Uher na jih, a s prostřední Peta sám namířil přímo na západ ke
hranicím Českým. Václav, král náš, ulekl se arciť, jako všickni i vzdálení mocnářové,
uslyševše o tak kvapném přibližování-se tak zuřivého nepřítele; avšak se také uchopil všech
prostředků, jenž o jeho múdrém rozumu a srdnatém duchu svědčili,[^4] Na spěch sebrané vojsko
České, hluboké zákopy, husté záseky v lesích po severovýchodních hranicích země České,
hlavně totiž v okolí zdejším, zabraňovati měly vpádu Tatarského jezdectva, — a jezdectvo
bylo hlavní silou tohoto nepřítele. Praha i jiná města, hrady a tvrze co nejpevněji se
ohražovaly. Všickni obyvatelé bez ohledu na stav, stáří a pohlaví, musili pracovati hned z jara
na hradbách, náspách a zásekách.[^5] Do Kladska především poslán Vilém ze Skály se skrovným
lidem k obsazení hradu.

Při těchto přípravách domácích ucházel se král Václav písemně u západních mocností
Evropejských o pomoc, představuje jim důrazně nebezpečí všem společně hrozící; ale
nadarmo. I táhl tedy sám začátkem dubna 1241. s vojskem svým přes hranice ku posilnění
knížat Polsko-Slezských, kteří s německými rytíři spolčení opřeli se prvnímu návalu divokých
Tataróv. Přišed přes Žitavu do Lužice, obdržel smutnou
zprávu o hrozné porážce těchto knížat od Tatar, ve které dne 9. dubna svedené i králův svat,
Jindřich Nábožný, vévoda Vratislavský s jádrem pánóv Slezských i rytířóv německých
zahynul, an 10.000 udatných bojovníkóv ostalo na bojišti. Král tedy s vojskem svým hleděl
chrániti hranice království Českého, an Tataři po draze dobytém vítězství obrátili se od
Lehnice k Svidnici a Otmuchovu, kdežto se s prostřední tlupou spojili a po dvě neděle o to
usilovali, proraziti úžiny horské u Kladska do Čech. Nemohše ale tudy skrze záseky a vojsko
České proraziti, obrátili se a vyřítili do Moravy, každý krok krví a ohněm znamenavše; dvě
třetiny Moravy zatopili, všech měst až na Brno a Holomúc dobyli, ve kterémžto posledním
Jaroslav z Divišova (pak z Sternberku) od krále poslaný s 12000 srdnatých, jako on sám,
mužóv Českých a Moravských se uzavřel. Netrúfal sobě, a nemínil také potkati se polem s tak
přemocným a divokým nepřítelem, ač rozličně lákán i posmíván byl. Ba že se ze svých
městských zdí ani nehnuli, pohrdal jimi nepřítel co bázlivci, a plenil kolkolem krajinu celou,
všickni se odevzdavše prostopášnému požívání své kořisti. To zpozorovav Jaroslav, kterýž až
potud s velikou těžkostí utlačoval msty žádostivou bojovnost svého vojska, odhodlal se na
nepřítele vypadnúti. Vykonav vrúcí modlitbu ve chrámu Páně, prose P. Boha o pomoc i Marii
Pannu o přímluvu[^6] a roznítiv ještě horlivou
řečí vojsko své, vypadl na úsvitě na nepřítele, sebe i je na pozoru nemajícího. Poděšení, křik a
strach rozlítl se mžitkou po celém táboru Tatar. Peta, jich vůdce, vyděšený ze spaní, vyšvihnul
se sice rychle na kůň, a spěchal tam, kde dav a tíseň největší viděl, napomínaje svých k
udatnému potýkání. Tutě Jaroslav jako orel přikvapiv, mečem jej zachvátil, a Peta klesl mrtev
na zem. Jeho pád způsobil nevyslovné uleknutí mezi Tatary, a rozhodnul bitvu ku prospěchu
Čechov, an se Tataři na útěk dali. Jaroslav opatrně zdržoval svých od kvapného nepřátel
pronásledování. Jemuť bylo dosti na tom, že tak přemocného nepřítele k ustoupení přinutil, a
svou vlasť, ba celou Evropu osvobodil. A v skutku neosmělili se Tataři hranice České
přestúpiti; ač jsú si v Uhrách ještě vítězně počínali, ač pak ještě i do Rakús vpadli, kdež na ně
opět České vojsko udatně doráželo — předce ztrátu svou velikou u Holomúce utrpenou
Čechóm neoplatili.

Tak nám o Tatařích vypravuje dějepis; pověst pak domácí dokládá: Zástup Tataróv,
Slézko poplenivších, přihrnul se přes hranice do Čech, a když jsú **Sedloňov** drancovali,
dověděli se o nich Úpičtí. Tu hned starosta městečka obeslati dal
súsedy, a přikázal jim, aby most od Sedloňova ze Skalky přes Úpu vedúcí pozpodu nařezali,
sami pak všickni s ženami a dětmi i s dobytkem do lesa proti Skalce za městem na jih ležícího
se odebrali. Stalo se: za tmavého večera přihrnuli se Tataři od Sedloňova na Skalku, a
znamenavše městečko před sebou v dolině, hrnuli se násilně přes most, až i mnozí přílišným
chvatem se skály příkré do Úpy spadali; posléz pak i most pod nimi se prolomil. Mezi tím
Úpičtí u lesa rozžaté doutnáky a rozsvícené lucerny zavěsili dobytku na rohy i na stromy
okleštěné, sem tam dobytek honíce s velikým hlukem a povykem, jakoby tam množství
vojska ze zálohy se řítilo. Tím Tataři poděsení kvapem z městečka utíkali, z nichž opět mnozí,
nemajíce mostu, v Úpě se potopili, mnozí zase se skály se srazili, tak že jich tu několik set
zahynulo. Utíkající Tataři ves Sedloňov, dříve vybranou, nyní zapálili a zkazili.

Nechť již příchod Tataróv do Úpice tak neb jinak se stal, o něm tu žádný nepochybuje,
a také možnosti neodpírá. Nebo když jsú u Lehnice zvítězili, a několik dní prodleli, nemohliť
na jednom místě shrnutí zůstati, a to tím méně, an obyčejně vše poplenili, sami potravu a pro
koně píci předce potřebovali; takové ale množství, 500.000, na jednom místě ji nenalezlo:
protož musili se rozjížděti po tlupách i do vzdálenějších míst. Že pak se Tataři po bitvě
Lehnické ku hranicím českým přiblížili, napovídá Dalemil slovy: „Tateři Polsko zhubichu, až
se před Kladsko stavichu.“ —

Tu tedy možno, a snadno, že některý zástup přes hranice do Čech, a do Úpice na svých
rychlých koních přiharcoval, kdež od Úpických a okolních obyvatelóv, nad Úpicí v lese
„Svobodném“ se shromáždivších, ku kterým snad i něco vojska .přirazilo, zpátky zaplašen
byl. — I to všimnutí hodno, že **Úpičtí** vůbec přezdívkou, „rytíři“ nazýváni bývají; an se tu
rytířsky zachovali, a že ve znaku svém „strom oklestěný“ až po dnes mají, les pak onen
„Svobodný“ se jmenuje.

Tento vpád Tatar až ku hranicím Českým zavdal příčinu že pro obranu zemskou, více
pak pro bezpečnost osobní pánové Čeští počali zakládati hrady nové a pevné na vysokých a
strmých skalách, obehnané tlustými zděmi a hlubokými příkopy, jak dosvědčuje uvedený již
Dalemil: „Tehdy Čechové Tatar se bojíce, neprázdní byli, hrady činíce.“ — A do těchto a
blíže následujících dob smíme položiti čas založení hradu Náchodského na vrchu ze tří stran
dosti příkrém, k severu pak odděleném příkopem hlubokým, jemuž dáno jméno od blízké
obce, jejížto původ do doby starší padá, a kteráž jméno své od polohy své vzala; neboť slovo:
„Náchod“ znamená místo kudy se nachází, kudy se chodí a vzhůru chodí; — což zde docela
připadá, neboť tudy vzhůru se chodilo a chodí dosti příkře do Bránky v starodávné bráně
zemské. —



---------------------------------------------------------------------------------------------------------

[^2]: V Srbském jazyku jest země, jížto Charvaty jest ímě; v téi zemi bieše lech, (šlechtic), jemuž imě bieše Čech,
    Dalimil cap. 2.

[^3]: Kosmas, nejstarší kronikář súvěký I. 141 (viz Časopis musejní 1845. I. 55.) praví: Ventum erat ad custodiæ
    portam, qua itur in Poloniam, t. „přišlo vojsko k bráně strážné, kterouž se jde do Polska (Slezska).“ Země
    česká až do století XII. a XIII. kolkolem ohrazena byla rozlehlými lesy pomezními, skrze kteréž vedly cesty do
    krajin sousedních; i slúžily tyto lesy předkům naším za mocnou obranu proti vpádům nepřátelským na ten
    způsob, že zásekami lesními cesta lehce zatarasiti a zavříti se mohla, tudíž i průchod nepřítele snadno zabránil.
    — Vchod do těchto lesů pomezních nazýván: brána zemská aneb brána strážná, i býval stále hlídán strážemi a
    snad i opatřen hradbami ze zásek lesních. Ku stráži a obraně těchto bran zemských povinni bývali předkem
    obyvatelé bližších osad, začež od jiných povinností zemských bývali osvobozeni. Významný jest název obce,
    tehdáž poslední vsi trhové pod branou zemskou, Provodova, poukazující na povinnost obyvatelův, **provod**
    dávati, či doprovázeti šírými lesy neb hvozdem posly neb úředníky knížecí a vojsko zemské do Kladska. Nad
    Provodovem pak, na horách, nedaleko brány zemské, stál o samotě kostel sv. Václava na Dobeníně (v století
    XIV. farní, nyní filiální k Novému Městu) jakoby mezník hraničný z dalekého kraje českého viditedlný, za
    kterým sstupovato se již do šírých lesů, pokrývajících nynější krajinu Náchodskou, Levínskou a Dušnickou.
    Jak pozdě tyto rozsáhlé lesy zalidněny byly, vysvítá z toho, že ještě r. 1213. dosti blízká krajina Policka
    nazývá se šírou a liduprázdnou pouští, ve které teprv tehdáž řeholní synové sv. Beneše lesy mýtiti začínali —
    Hledíce pak k údolí Náchodskému, prostírajícímu se až k Levínu, poloha jeho podobá se úplně bráně čili
    průchodu úzkému, ohraženému z obé strany vrchy dosti vysokými; avšak i to velmi znamenito, že po více než
    800 letech zachoval se nám starodávný název brány zemské v ustech lidu, když po dnes cesta od kostela sv. Václava k Starému Městu s vrchu dosti příkrého k údolí hlubokému vedoucí, i s lesem tamním, nazývá se: **Bránka** (t. úzký vchod do brány zemské). [Dodatek: U samé Branky jest les, k Šonovu patřící, zván od starodávna: Stražiště, místo tedy, kdež stráž stávala a clo zemské vybíralo se. — ]


[^4]: Císař Bedřich II. psal dne 3. července 1241. králi Anglickému: Nesmírný zástup Tataróv na tři tlupy rozdělený
    postúpil blíže. Jedna zašla do Polsky, třetí zaběhla do Uher, a druhá pokročila ku hranicím země České, a
    přikročivši ostála státi, an se jim té zemi král se svými pány a vládyky zmužile opřel.

[^5]: Cont. Cosmsae p. 332 dí: Compellens religiosos et seculares clericos ad civitatum munitiones et fossata
    constituenda.

[^6]: Kralodvorský Rukopis prosí: Ustaň, ó Hospodine, ve svém hněvu! i povyš nás v krajinách nad vrahy — vyslyš
    hlasy k Tobě volající! Obklíčeni jsme lítými vrahy — vyprosť nás z osidel krutých Tatar. A Máti Boží
    vyprosila jim chrabrost. —
    Tyto české pranárodní písně opěvají netoliko hrdinské činy starých Čechóv, abrž zjevuje se v nich také spolu
    spanilá mysl, něžnost citů, vděčnost a vrúcí úcta k bytosti nebeské; jsútě ony nevyvratnými důkazy, **že
    předkové naši, staří pohanští Čechové, vzdělaností mravů a ušlechtilostí smýšlení svého daleka předčili
    národy německé.**— Jaký to rozdíl: **Nibelungenlied!** zpěv či báseň německá, stará, níž se Němci honosí, a
    jejížto hlavním předmětem jest ohavná msta královny Primhildy, která ku konci stálých rekóv hlavy, ani bratra
    svého nelitujíc — za krvavé vlasy vleče, a posléz pomstu svou ukrotiti dá — zlatem.
    Jaká to milá protiva ve kralodvorské básni: Záboj — z pohanských časóv pocházející. Po „úplné porážce
    Němcóv, přímlúvá se milostivý Slavoj: „Aj Záboji bratře, již jen hlúček vrahóv, a ti žalostivo prosí:“ I spěchali
    pohrobit mrtvol, a tam dát oběti (krmě) bohóm spasám, a jim hlásat milých slov či modliteb.
    Jak krásné dává napomenutí král Český nevěstě, dceři své, za krále Danského asi 1190. provdané:
    Na cest svú pamatuj tam ve vlasti vzdálené;
     Buď bohabojná, ctnostná: toť snaha žití tvého, \\
     Bys štědrou byla k lidu, útěchou poddaného. \\
     A její první prosba na krále, svého manžela, byla: \\
     „Od daně osvoboďte pluh, a propusťte strýce svého z okovů.“ \\
     Král Valdemar a Dagmara se vrúcně milovali; \\
     Rozblažen byl všecek lid : bohatí i nuzáci, . \\
     Zaplesali srdečně jak měšťané tak sedláci. \\
