---
title: Hynek a Ješek (Jan) bratři z Dubé a z Náchoda
order: 11
---
Zboží Náchodské přešlo po smrti Hajmanově na syny jeho, Hynka a Ješka z Náchoda.
Ve dskách dvorských zachoval se zápis, který v nedůstatku jiných památek aspoň poněkud
nějakého světla podává o posloupnosti pánův z Dubé, a z latiny v tato slova zní:

Hynek, řečený Hlaváč z Dubé, Hynek a Ješek bratři z Náchoda, Hynek a Hynáček z
Visenburka vyznali před pány na plném soudu, že on, Hlaváč, s dědictvím svým v
Třebechovicích, městečku s tvrzí a vším ostatním dědictvím, — a Hynek i Ješek z Náchoda s
dědictvím jich hradem Frimburkem, a týž Ješek s Levínem hradem a městečkem i se všemi
vesnicemi, kteréž má, — a Hynek i Hynáček s hradem Visenburkem, Úpicí městečkem i se
všemi jinými vesnicemi, s městečky, rolemi, lukami, lesy, potoky, mlýny, rybníky, dvory
poplužními a kmetcímí, tvrzemi, horami, doly, úroky, užitky, podacím kostelním, sady,
zahradami, pastvinami i se vším panstvím a svobodou, též se vším dědictvím, které mají a
míti budou, vespolek se spojili k pravé jednotě tak, že se stali praví hromaždníci. Stalo se leta
Páně 1368.


Však r. 1401. Jan z Visenburka a Hynek Hlaváč z Třebechovic propustili se ze vší
jednoty, kterou otcové jejích uzavřeli, a taktéž učinili r. 1410. Hynek z Třebechovic s
Hynkem mladším z Červenéhory, čímž smlouva od r. 1368. zrušena byla.

Nebude od místa, vykázati zde posloupnost ze tří synů páně Poty z Dubé, jinak z Fridlandu, pokud se totiž při nedůstatku listin sestaviti dala.

1. **Hajman** z Dubé na Náchodě v letech 1327, 1349. Synové jeho: **Hynek** a **Ješek** (**Jan**, živ ještě 1392.) z Náchoda, kteří r. 1368. vládli společně s Frimburkem, Ješek pak o sobě Levínem, z. čehož pravdě podobno, že zboží Levínské, později i Homolské, již za Hajmana (ne-li od času Hronových) s Náchodem bylo spojeno, a napotom více než po celé století spojeno zůstalo.. Tito vzdali se Náchoda; kdy a kterak? nevíme. Potomci jejich vládli napotom Adrspachem a Červenouhorou, rozšedše se na dvě větve, píšíce se však vždy „z Náchoda“, ač Náchoda byli prázdni.
   
   \[Dodatek: Rodokmen tento toliko z listin doplněn býti může; proto klademe tu, co nám přibylo:
   **Hynek** a **Ješek** bratři z Náchoda (synové Hajmanovi) připomínají se společně r. 1360.; zvlášť pak
   **Hynek** z **Náchoda**, řečený z Dubé, na Náchodě r. 1363. 1385. Prázen Náchoda a toliko seděním na Abrzpachu r. 1391. (Abrspachem nejsnáze vládl již r. 1381.)
   **Ješek** (Jan) z Náchoda, na Levíně; r. 1359. byl podacím v Hronově, 1367. v Levíně, 1378. v Čermné. (Na Levíně podacím r. 1390. Dětřich z Janovic) R. 1392. pan Jan Náchodský, snad tentýž, v listině Náchodské svědkem se jmenuje.]
    1. Větev Adrspachská. \\
        1401\. **Hynek** a **Hynek** bratři z Náchoda a Adrspachu, (synové Hynka či Ješka?). \\
       **Jitka** ze Šumburka, manželka Hynka z Adrspachu připomíná se co vdova r. 1407. \\
       **Hynek** starší z Adrspachu a Červenéhory, v Meziříčí a Králové Lhotě, seděním na  Adrspachu. 1407. 1415. Manželka jeho Anna z Vilharlic  (1409). **Hynek** mladší z  Náchoda, bratr jeho, vládl samostatně hradem Červenouhorou již r. 1410. \\
       **Hanuš** z Adrspachu ve Zběšince 1422. \\
       **Jan** z Náchoda a z Adrspachu (řečený Machovský) 1433. 1452. \\
       **Bohuněk** z Adrspachu a z Heřmanic obdržel r. 1465. od krále Machov. \\
       **Petr**, sirotek z Náchoda a Adrspachu; jemu postoupil **Jan** z Hažmburka r. 1487.  právo své na hrad Risenburk. \\
       **Petr Adrspach** z Náchoda. prodal zboží Visenburské po r. 1510.; r. 1527. na  Risenburce,
    2. Větev Červenohorská. \\
       **Hynek** mladší z Náchoda a z Červenéhory, bratr Hynka na Adršpachu. 1410. 1454.   (Nejisto, byli-li dva Hynkové, otec a syn, první 1410. 1437.; druhý 1444. 1454.) Roku 1454. připomíná se manželka páně Hynka **Kateřina**, dcera Poty z Častolovic.
2. **Hynek Hlaváč** ze Skalice 1336.
   
   Roku 1367. vládl Skalicí **Neuhlas** či **Nevhlas** ze Skalice, však nejisto, byl-li syn předešlého. Však synem pana Hlaváče byl: \\
   **Hynek**, řečený **Hlaváč** z Dubé a z Náchoda na Třebechovicích. 1368. 1400. Manželka jeho **Jitka** provdána napotom za **Erharda** z Kunstatu. \\
   **Hynek Hlaváč** z Třebechovic, syn. 1401. 1414. \\
   **Hynek Hlaváč** z Dubé a z Třebechovic, syn. 1425. 1433. \\
   **Hynek** a **Ješek** z Dubé a z Třebechovic, synové. Ješek zdědil po Jiříkovi z Dubé Žleby a Visenburk. 1452.
   
   \[Dodatek: **Hynek Hlaváč** ze Skalice r. 1336., pak v Třebechovicích **I**. \\
   1359\. **Marketa**, vdova předešlého (na Třebechovicích)s syny **Hynkem** a **Václavem** vykonala právo podací. Tentýž **Hynek II. Hlaváč** r. 1368. stal se hromadníkem s sourodci svými (str. 33); umřel před r. 1376. \\
   1376\. 1385. **Hynek III. Hlaváč** z Třebechovic pod poručenstvím Hynka z Náchoda a z Dubé; r. 1389. samostatný. Vdova po něm Jitka z Meziříčí r. 1407. \\
   1404\. 1413. **Hynek IV. Hlaváč** z Třebechovic, syn. \\
   1425\. 1436. **Hynek V. Hlaváč** z Třebechovic, syn. \\
   **Hynek VI.** a **Ješek** z Dubé a Třebechovic, synové předešlého. Ješek zdědil Žleby a Visenburk po Jiříkovi z Dubé r. 1450.]
3. **Hynek Crha** z Visenburka. 1336.

   Synové: **Hynek** a **Hynáček** z Visenburka. 1367. 1392. Hynáčkova manželka **Eliška** z Ratibořic. \\
   **Janek** z Visenburka, syn Hynáčkův (1392.) 1401. Manželka jeho **Kateřina** ze Žlunic. \\
   **Jiří** z Dubé a z Visenburka 1426., od r. 1437. na Žlebích, kdež zemřel r. 1450.

Všecky tyto větve zastoupené nalézáme na soudu zemském v Praze roku 1404., kdež
mimo jiné pány seděli: **Jan** z Visenburka, **Hynek** z Třebechovic, **Hynek** z Červenéhory,
**Hynek** z Adrspachu, **Dětřich** z Náchoda, **Jan** z Dobrušky, **Beneš** z Krčína a j.


