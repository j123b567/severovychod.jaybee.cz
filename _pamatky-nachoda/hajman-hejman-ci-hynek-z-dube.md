---
title: Hajman (Hejman) či Hynek z Dubé
order: 10
---
V listině Dobrušské od r. 1320. co svědek jmenován pan Hynek z Fridlandu, odkudž
lze souditi, že teprv později panství Náchodské na Hynka, či Hajmana z Dubé od krále Jana
přešlo, snad směnou za Fridland. Asi roku 1330. bratři Hajman z Náchoda a Crha z Dubé
směnili zboží své: hrad Pardubice i s příslušenstvím za zboží Visenburské s Arnoštem z
Hostinného, otcem slavného arcibiskupa Pražského, Arnošta z Pardubic, Na ten způsob
rozsáhlá krajina zdejší připadla pánům z Dubé; neboť bratři Hajmanovy vládli na Skalici a
Visenburku, potomstvo pak jejich — skoro sami Hynkové — během XIV. a XV. století též,
na Červenéhoře, Adrspachu a Třebechovicích.


Roku 1327. v průvodu krále Jana na cestě do Vratislavi přes Kladsko jmenují se z
pánův též: Hynek Berka z Dubé, nejvyšší purkrabí, a Hynek z Dubé a (již) na Náchodě. Na
druhé cestě do Vratislavi r. 1331. vydal král
Jan v Náchodě list obdarovací Pecoldovi, řečenému Mičan na tři lány role ve Filiřovicích u
Dvoru Králové.


Roku 1336. dne 6. března listem v Náchodě daným pan Hajman z Dubé řečený z
Náchoda s vědomím a vůlí bratři svých Hynka Hlaváče na Skalici, Hynka Crhy na
Visenburku a Václava směnil mlýn zádušní v Krčině s přivolením faráře Zdislava za dva lány
role na vychování tamtéž kaplana druhého. Však role tyto, později zadržané, postoupila faráři
Krčínskému teprv r. 1411. paní Kunka, vdova Beneše z Risenburka a na Krčíně a syn její
Rubin.


Dobrodružný král Jan, milovný kolby a válek, v prosinci 1336. vytáhl proti
pohanským Prusům, a sousední jim Litvě v průvodu četných pánův, z nichž připomínají se
opět Hynek Berka z Dubé, nejvyšší purkrabí a Hynek z Dubé na Náchodě; však Jan pro
mlhavou zimu nic nepořídiv, na oči utrpěl, až i na oko pravé docela oslepl.


Roku 1341. pan Hynek z Náchoda prodal opatu Břevnovskému ku klášteru Polickému
vsi Petrovice, Petrovičky a Dřevíč.


Roku 1343. Ludvík, král Uherský, přišed o masopustě do Prahy, přítomen byl
slavnostem a kolbám od Karla, králeviče českého, na počest hostův svých strojeným, při čemž
však snažně přimlouval se o zastoupení u papeže Klímenta VI., laskavého přítele Karlova, by
bratr Ludvíkův, Ondřej, za krále Neapolského korunován býti směl. Karel zaslíbiv se
přímluvcem býti, v záležitosti té do Říma vyslal našeho Hynka z Dubé a na Náchodě, Když
pak dne 2. září 1347 Karel, král, český, s manželkou Blankou korunován byl od Arnošta,
prvního arcibiskupa Pražského, u přítomnosti pěti biskupův, desíti vévodův, mnohých knížat
a hrabat německých a veškerého panstva Českého, Moravského a Slezského, mezi
nejpřednějšími připomíná se také pan Hynek z Dubé a z Náchoda.


Konečně tentýž pan Hynek listem r. 1349. dne 4. února na Náchodě daným pozůstavil
památku dobromyslnosti své,
když k snažné prosbě kněze Předbora, opata Břevnovského, mnichy řádu sv. Beneše z
klážterův Břevnovského, Polického, Brúmovského a Rajhradského, i služebníky a čeleď
jejich ode všeho cla aneb platu provodního jak z osob tak i z potahu a zboží ve městě
Náchodě docela osvobodil.
