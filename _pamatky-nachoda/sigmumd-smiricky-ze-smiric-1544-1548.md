---
title: Sigmumd Smiřický ze Smiřic. 1544 - 1548
order: 28
---
Pan Sigmund téměř v dětinství dán jest do služby biskupa Varadinského v Uhřích, odkudž za panoše přjat u krále Matiáše, jemuž, ač tento těžké boje zdvihal proti Čechům věren zůstal až do smrti jeho 1490. Vrátiv se napotom z Uher, kdež řeč svou mateřskou zapoměl, ujal panství Skály nad Jizerou v Boleslavsku, i přikoupil Navarov, později 1540. Hořice a Miletín, konečně r. 1544. Náchod. S druhou manželkou svou Kunkou z Fictum a z Nového Šumburka zplodil 16 dítek, z kterých dcera Kateřina provdána byla za p. Bernarda Žehušického z Nestájova, pána na Risenburku našem. Umřelť pak pan Sigmund v stáří 80 let r. 1548., a pohřben v kostele Týnském nad Roveňskem, blíže Skal.


